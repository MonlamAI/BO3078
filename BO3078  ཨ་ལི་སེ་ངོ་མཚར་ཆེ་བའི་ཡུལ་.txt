ཨ་ལི་སེ་ངོ་མཚར་ཆེ་བའི་ཡུལ་དུ་བསྐྱོད་པ།


ལེའུ་དང་པོ།

དབྱར་ཁའི་ཞོགས་པ་ཞིག་ལ། ཨ་ལི་སེ་གཙང་བོ་ཞིག་གི་
འགྲམ་དུ་རང་གི་གཅེན་མོ་དང་ལྷན་དུ་བསྡད། གཅེན་མོས་དེབ་
ཅིག་ཀློག་གིན་ཡོད།
ཨ་ལི་སེ་ཡིས། “འོ། ད་ངས་ཅི་ཞིག་བྱེད་དམ། ང་ཉོབ་ཀྱིན་
འདུག”ཅེས་བཤད། གློ་བུར་དུ་མིག་གཉིས་ཟིང་སྐྱ་ཡིན་པའི་རི་
བོང་དཀར་པོ་ཞིག་མོའི་འགྲམ་དུ་བརྒྱུགས།
རི་བོང་དཀར་པོ་དེས། “ཨ་ཙི། ང་འཕྱིས་སོང་།”ཅེས་སེམས་
ཁྲལ་ལང་བཞིན་བཤད། དེ་ནས། རི་བོང་གིས་ཁུག་མ་ལས་ཆུ་
ཚོད་ཅིག་ཕྱི་ལ་བླངས་ནས་དེར་བལྟས་རྗེས་མྱུར་དུ་ཆས།
ཨ་ལི་སེ་ཧང་སང་སྟེ། “རི་བོང་འདི་ཡིས་སྐད་ཆ་བཤད་ཐུབ་
ཀྱི་འདུག” ཅེས་བཤད། མོ་འཕྲལ་དུ་ཡར་ལངས་ནས་དེའི་རྗེས་
སུ་སོང་། ཅུང་ཙམ་རྗེས་ནས། ཨ་ལི་སེས་རི་བོང་དེ་རི་ཚང་ཞིག་
ཏུ་འཛུལ་བ་མཐོང༌།
སྐར་ཆ་གཅིག་ཀྱང་ཆུད་ཟོས་སུ་མ་བཏང་བར།ཨ་ལི་སེ་ཡང་
རི་བོང་གི་ཁུང་བུ་དེའི་ནང་དུ་འཛུལ། རི་བོང་གི་ཁུང་བུ་དེ་ནི།
ཚད་ངེས་ཅན་ཞིག་ལ་ཕུག་ལམ་ཞིག་དང་འདྲ། དེ་ནས། ཁུང་
བུ་དེའི་ཁ་གློ་བུར་དུ་མར་འཁོར་ཡོད་པས། ཨ་ལི་སེས་རང་ཉིད་
ཁྲོན་པ་ལྟ་བུའི་དོང་རིང་ཞིག་གི་ནང་དུ་ལྷུང་བཞིན་པ་ཚོར། མོ་
ཧ་ལས་དགོས་པ་ཞིག་ལ།དོང་དེའི་གྱང་ལྡེབས་སུ་ཆ་སྒམ་དང་
བང་ཁྲིས་ཁེངས་ཡོད། ཨ་ལི་སེ་མུ་མཐུད་དུ་མར་ལྷུང་བ་དང་།
མོས་རང་ཉིད་སའི་གོ་ལའི་དཀྱིལ་སྙིང་དུ་འབྱོར་ཡོད་པར་སྙམ།
སྟབས་ལེགས་པ་ཞིག་ལ།ཨ་ལི་སེ་ཡུན་རིང་ཞིག་ལ་ལྷུང་རྗེས།
རྨས་སྐྱོན་ཅི་ཡང་མ་བྱུང་བར་ས་ལ་ཐུག མོས་རི་བོང་དཀར་པོ་
དེ་ལམ་ཁ་ཞིག་དེད་ནས་མྱུར་དུ་འགྲོ་བཞིན་པ་མཐོང་ནས་
དེའི་རྗེས་སུ་འབྲངས། འོན་ཀྱང༌། རི་བོང་ནི་ལམ་གྱི་དཀྱོགས་
མཚམས་ཤིག་ནས་ཕར་བརྒལ་བ་དང༌། གར་སོང་ཆ་མེད་དུ་
གྱུར།

ལེའུ་གཉིས་པ།

ཨ་ལི་སེས་རི་བོང་མཐོང་བ་ལས། རང་ཉིད་གཡས་གཡོན་
ཀུན་ལ་སྒོ་ཆུང་ཆུང་གིས་ཁེངས་པའི་བར་ཁྱམས་རིང་པོ་ཞིག་
ཏུ་འབྱོར་བ་ཤེས། སྒོ་དེ་ཐམས་ཅད་ལ་སྒོ་ལྕགས་བརྒྱབ་ཡོད། ཨ་
ལི་སེས། “ང་ནི་གང་དུ་ཡོད་དམ།”ཞེས་ཁེར་བཤད་བྱས། མོས་
གཡས་གཡོན་ལ་ལྟ་དུས། རྐང་གསུམ་ཅན་གྱི་ཤེལ་གྱི་ཅོག་ཙེ་
ཞིག་གི་ཐོག་ཏུ་གསེར་གྱི་ལྡེ་མིག་ཅིག་མཐོང༌། ཨ་ལི་སེས་ལྡེ་
མིག་དེ་ཡར་བླངས་ཏེ།སྒོ་ལྕགས་ཚང་མ་ལ་ཚོད་ལྟ་བྱས་ནའང་།
དེ་དག་གང་ཡང་འབྱེད་མ་ཐུབ།
མཐའ་མར།ཨ་ལི་སེ་ཡིས་ལྡེ་མིག་དེས་རས་ཡོལ་ཞིག་གི་རྒྱབ་
ཏུ་ཡོད་པའི་སྒོ་ཆུང་དེ་ཕྱེ་ཐུབ་མིན་ཚོད་ལྟ་བྱས། མོ་ཧ་ལས་
དགོས་པ་ཞིག་ལ། སྒོ་དེ་ཕྱེ་ནས་དེའི་རྒྱབ་ཏུ་བྱི་ཁུང་གི་ཆེ་ཆུང་
ཙམ་ལས་མེད་པའི་ལམ་ཞིག་མངོན་ཡོང་། ཨ་ལི་སེས་ལམ་དེའི་
ནང་ནས་ཕར་བལྟས་ཏེ།མེ་ཏོག་དང་འཐོར་ཆུ་སོགས་ཡོད་པའི་
སྐྱེད་ཚལ་ཡིད་དུ་འོང་བ་ཞིག་མཐོང་བས།“ང་སྐྱེད་ཚལ་འདིའི་
ནང་དུ་འཛུལ་ཐུབ་ན་ཅི་མ་རུང”སྙམ།

ལེའུ་གསུམ་པ།

ཨ་ལི་སེས་རང་ཉིད་ལམ་དེའི་ནང་དུ་མ་ཐར་བར་སེམས་
སྐྱོ་ནས་དུས་ཚོད་ཆུད་ཟོས་སུ་གཏོང་བ་ལས། རང་ཉིད་ཆུང་དུ་
གཏོང་བྱེད་ཀྱི་བཟའ་བཏུང་གང་རུང་ཞིག་འཚོལ་རྒྱུའི་སེམས་
ཐག་བཅད།
སྐབས་དེར། མོས་ཤེལ་གྱི་ཅོག་ཙེ་དེའི་ཐོག་ཏུ་སྟེང་ལ“ང་
འཐུང”ཞེས་བྲིས་ཡོད་པའི་ཤེལ་དམ་ཞིག་མཐོང་།ཨ་ལི་སེས“ཅི་
ཡིན་ནམ་སྙམ”བཞིན་ཤེལ་དམ་ནང་གི་ཆུ་དེ་བཏུངས། དེ་མ་
ཐག་ཨ་ལི་སེའི་ལུས་པོ་འཁུམ་མགོ་ཚུགས་ཤིང་། མོ་ཚོན་བཅུ་ཡི་
མཐོ་ཚད་ཙམ་དུ་གྱུར་རྗེས་འཁུམ་མཚམས་བཞག
ཨ་ལི་སེས། “ད་ནི་ང་སྐྱེད་ཚལ་དུ་འགྲོ་ཐུབ་ནའང༌། ངས་ལྡེ་
མིག་ཅོག་ཙེའི་ཐོག་ཏུ་བསྐྱུར་འདུག” ཅེས་འགྱོད་བཞིན་བཤད།
ཨ་ལི་སེས་ཤེལ་གྱི་ཅོག་ཙེ་དེའི་ཐོག་ལ་འགོ་བར་འབད་པ་བྱས་
ནའང་། ཡར་འགོས་ཐེངས་རེར་མར་ཤུད། སྐབས་དེར་མོས་ཅོག་
ཙེའི་འོག་ཏུ་སྒམ་ཆུང་ཞིག་མཐོང༌།
སྒམ་ཆུང་དེའི་ནང་། སྤྲི་གོར་དུམ་བུ་ཞིག་ཡོད་ཅིང་། དེའི་
ཐོག་ཏུ“ང་ཟོ”ཞེས་པའི་ཡི་གེ་བྲིས་ཡོད། ཨ་ལི་སེས་སྤྲི་གོར་དེ་
ཟ་བའི་ཐག་བཅད་ཅིང་། མོས་དེ་ཟོས་མ་ཐག་ལུས་པོ་རིང་པོར་
འགྱུར་མགོ་ཚུགས། ཨ་ལི་སེས། “འོ། ང་ནི་རྒྱང་ཤེལ་ལྟར་རིང་དུ་
འགྲོ་བཞིན་འདུག”ཅེས་བཤད། ཅང་མ་འགོར་བར། ཨ་ལི་སེ་ལ་
ཁྲུ་དགུ་ཡི་རིང་ཚད་ཡོད། ཨ་ལི་སེས། “ད་ནི་ང་སྐྱེད་ཚལ་དུ་ཇི་
ལྟར་འཛུལ།” ཞེས་བཤད་ནས་ངུས་ཤིང༌། མོའི་མཆི་མས་ཁྱུག་
ཙམ་ཞིག་ལ་རྫིང་བུ་ཞིག་བསྐྲུན།
མོ་མུ་མཐུད་དུ་ངུ་བཞིན་པའི་སྐབས། རི་བོང་དཀར་པོ་དེས་
ལག་ཏུ་རླུང་གཡབ་གཅིག་དང་། ལག་ཤུབས་ཆ་གཅིག་བཟུང་
ནས་ཡོང་། ཨ་ལི་སེས་དེ་ལ་སྐད་ཆ་བཤད་དུས། རི་བོང་གིས་
མོའི་ལུས་པོ་ཆེན་པོ་དེ་མཐོང་ནས་ཤིན་ཏུ་སྐྲག་སྟེ། ལག་ཤུབས་
དང་རླུང་གཡབ་ཐང་ལ་གཡུགས་ནས་བྲོས།
ཨ་ལི་སེས་རླུང་གཡབ་དེ་ཡར་བླངས་ནས་རང་ཉིད་བསིལ་
མོ་བཟོས་པ་དང༌། བསམ་ཡུལ་ལས་འདས་པ་ཞིག་ལ། མོའི་ལུས་
པོ་སླར་ཡང་འཁུམ་མགོ་ཚུགས།
ཨ་ལི་སེས་རང་ཉིད་འཁུམ་བཞིན་པའི་རྒྱུ་མཚན་ནི་རླུང་
གཡབ་དེ་ཡིན་པ་ཤེས་ནས། དེ་འཕྲལ་དུ་ཐང་ལ་གཡུགས། འོན་
ཀྱང་། དེ་དུས་མོ་ཁྲུ་གཉིས་ཀྱི་རིང་ཚད་དུ་གྱུར་ཟིན།
དེ་མ་ཐག་ཨ་ལི་སེ་སྐྱེད་ཚལ་དུ་འགྲོ་སའི་སྒོ་ཆུང་དེའི་ཕྱོགས་
སུ་བརྒྱུགས། ཡིན་ན་ཡང༌། མོ་ཐང་དུ་འགྱེལ་ནས་རང་གི་མཆི་
མའི་རྫིང་བུའི་ནང་དུ་ལྷུང།
ཨ་ལི་སེ་མྱུར་དུ་ཡར་ལངས་ཏེ། རང་གི་མཆི་མའི་རྫིང་བུའི་
ནང་དུ་རྐྱལ་མགོ་བཙུགས་ཤིང༌། ཅང་མ་འགོར་བར། མོ་རྫིང་བུ་
དེའི་ཕ་རོལ་ཏུ་འབྱོར།

ལེའུ་བཞི་པ།

ཨ་ལི་སེ་ནི། སེམས་པ་སྟོང་ལྷང་ལྷང་དུ་གྱུར་པས། མོ་སླར་
ཡང་ངུས། དེ་ནས། མོས་གོམ་སྒྲ་ཐག་ཐག་ཏུ་གྲག་བཞིན་པ་
ཞིག་གོ རི་བོང་དཀར་པོ་དེ་ཕྱིར་ལོག་ཡོད་པ་དང་། དེས་རླུང་
གཡབ་དང་ལག་ཤུབས་འཚོལ་གྱིན་འདུག ཨ་ལི་སིས་ཀྱང་དེ་
དག་བཙལ། ཡིན་ན་ཡང་། དེ་དག་མཐོང་ཡུལ་ཞིག་ཏུ་མེད།ཨ་
ལི་སེ་རྫིང་བུའི་ཕ་རོལ་ཏུ་འབྱོར་བ་ནས་བཟུང༌། ཡོད་ཚད་ལ་
འགྱུར་བ་ཐེབས་ཤིང་།སྒོ་དང་གསེར་གྱི་ལྡེ་མིག་འཇོག་སའི་ཅོག་
ཙེ་སོགས་མེད་པར་གྱུར་ཡོད།
རི་བོང་གིས་ཨ་ལི་སེ་རང་གི་གཡོག་མོ་དང་ནོར་ཏེ།ཁོས་ཨ་
ལི་སེ་ལ། “མར་རེ་ཨན། ངའི་ལག་ཤུབས་ཁྱེར་ཤོག”ཅེས་བཤད།
ཡིན་ན་ཡང་།ཨ་ལི་སེས་ཁོའི་ཁ་ལ་ཉན་ཞིང་།མོ་ནགས་ཚལ་དུ་
སོང་ནས་རི་བོང་གི་ཁང་པ་བཙལ། ཁང་པ་དེ་རྙེད་ནས་ནང་དུ་
སོང་བ་དང༌། ལག་ཤུབས་དཀར་པོ་ཆ་གཅིག་མཐོང་། མོ་ཁང་
པའི་ཕྱི་ལ་འཐོན་གྲབས་བྱེད་དུས། ཅོག་ཙེ་ཞིག་གི་ཐོག་ཏུ་ཤེལ་
དམ་ཞིག་མཐོང༌། དེའི་སྟེང་དུ“ང་འཐུངས”ཞེས་པའི་ཡི་གེ་བྲིས་
མེད་རུང༌། ཨ་ལི་སེས་དེ་ལས་ཁམ་གང་བཏུངས།
དེ་མ་ཐག་ཨ་ལི་སེ་སླར་ཡང་ཆེ་རུ་འགྱུར་མགོ་ཚུགས། ཅང་མ་
འགོར་བར། མོ་ཤིན་ཏུ་རིང་པོར་གྱུར་ཏེ། མགོ་བོ་ཁང་པའི་ཀླད་
ལ་ཐོགས་ཤིང་། རྐང་ལག་རྣམས་སྒེའུ་ཁུང་ལས་ཕྱི་ལ་བརྒྱངས།
ཨ་ལི་སེ་སྐྲག་སྟེ། “ང་ཆེན་པོ་ཇི་འདྲ་ཞིག་ཏུ་འགྱུར་རམ།” ཞེས་
ཁེར་བཤད་བྱས།
སྐབས་དེར། རི་བོང་དཀར་པོ་དེས། “མར་རེ་ཨན། ངའི་ལག་
ཤུབས་ཁྱེར་ཤོག”ཅེས་སྐད་རྒྱག་བཞིན་ཕྱིར་ཡོང་། རི་བོང་གིས་
ཁང་པའི་ནང་དུ་མི་ཆེན་པོ་ཞིག་ཡོད་པ་ཤེས་པ་དང༌།ཁང་པའི་
ནང་དུ་རྡེའུ་འཕེན་མགོ་བརྩམས། འོན་ཀྱང༌། ཧ་ལས་དགོས་པ་
ཞིག་ལ། ཨ་ལི་སེས་རྡེའུ་དེ་རྣམས་འཛིན་དུས། དེ་དག་སྤྲི་གོར་
དུ་གྱུར།
ཨ་ལི་སེས། “སྤྲི་གོར་འདི་ཟོས་ན། ང་ཇེ་ཆུང་དུ་འགྱུར་བར་
ཤོག”སྙམ་བཞིན་ཟོས། ·སྤྲི་གོར་ཟོས་མ་ཐག ཨ་ལི་སེ་སླར་ཡང་
ཆུང་ཆུང་དུ་གྱུར།

ལེའུ་ལྔ་པ།

ཨ་ལི་སེ་མྱུར་དུ་རི་བོང་གི་ཁང་པ་ནས་ཐོན་ཏེ་ནགས་ཚལ་དུ་
བརྒྱུགས།
དེ་རུ་ཨ་ལི་སེ་ཤ་མོ་ཞིག་གི་སྟེང་དུ་བསྡད་ནས་ཐ་མག་ཧོར་
ཁ་འཐེན་བཞིན་པའི་སྔོ་འབུ་ཞིག་ལ་ཐུག སྔོ་འབུ་དེ་ནི་གཉིད་
འཐིབ་བཞིན་བསྡད་ཡོད། ཁོ་གཉིས་ཀྱིས་ཁ་བརྡ་བྱས་ཤིང་། ཨ་
ལི་སེས་རང་ཉིད་ཀྱི་ལུས་པོ་ཆུང་ཆུང་ཡིན་པའི་སྡུག་བསྔལ་
བཤད།
སྔོ་འབུ་ཡིས། “ཤ་མོ་འདིའི་ཟུར་གཅིག་ཟོས་ན། ཁྱོད་ཇེ་རིང་
དུ་འགྱུར་བ་དང་། ཟུར་གཞན་དེ་ཟོས་ན། ཁྱོད་ཇེ་ཐུང་དུ་འགྲོ།”
ཞེས་བཤད་རྗེས།ཤ་མོའི་ཐོག་ནས་མར་ཐང་ལ་གོག་ནས་ཡོང་།
ཨ་ལི་སེས་མྱུར་དུ་ཤ་མོ་དེའི་དུམ་བུ་ཁ་ཤས་བཏོགས་ནས་
རང་གི་ཁུག་མའི་ནང་དུ་བཅུག

ལེའུ་དྲུག་པ།

ཨ་ལི་སེ་ནགས་ཚལ་ནང་དུ་འཁྱམས་ནས་ཁང་ཆུང་ཞིག་
ཡོད་སར་འབྱོར། དེ་ནས། མོས་ཁང་ཆུང་དེའི་ནང་དུ་འཛུལ་
བར་ཤ་མོ་ཏོག་ཙམ་ཟོས་ནས་ཚོན་དགུ་ཡི་རིང་ཚད་ཅན་དུ་
གྱུར། ཨ་ལི་སེས་ཁང་ཆུང་དེའི་སྒོ་བརྡུངས་ནའང༌། སྒོ་འབྱེད་
མཁན་མ་བྱུང་བས། མོས་སྒོ་ཕྱེ་ནས་ནང་དུ་སོང་། སྒོ་དེའི་རྒྱབ་
ཏུ་དུ་བས་ཁེངས་པའི་ཐབ་ཚང་ཆེན་པོ་ཞིག་ཡོད། ཐབ་ཚང་
དེའི་ནང་དུ་ལྷ་ལྕམ་ཞིག་གིས་ཁྱེའུ་ཞིག་སྙོར་བཞིན་བསྡད་ཡོད་
པ་དང་།བྱི་ལ་ཞིག་ཐབ་འགྲམ་དུ་འཛུམ་དམུལ་བཞིན་མཆིས།
ཨ་ལི་སེ་མགོ་འཐོམས་ཏེ། “བྱི་ལ་འདིས་ཅིའི་ཕྱིར་འཛུམ་
དམུལ་བ་ཡིན་ནམ།”ཞེས་དྲིས།ལྷ་ལྕམ་གྱིས་ངོ་གནག་སྟེ།“འདི་
ནི་ཆའི་ཤར་བྱི་ལ་ཞིག་ཡིན་པས་རེད།”ཅེས་བཤད།
དེ་ནས་ཅང་མ་འགོར་བར། ལྷ་ལྕམ་རྐུབ་སྟེགས་ལས་
ཡར་ལངས། མོས་ལག་གི་ཁྱེའུ་དེ་ཨ་ལི་སེའི་ལག་ལ་གཡུགས་ཏེ།
“ཁྱེའུ་འདི་ཟུངས། ང་སོང་ནས་བཙུན་མོ་དང་ལྷན་དུ་སྒོ་གྲུག་རྩེ་
བར་གྲ་སྒྲིག་བྱ་དགོས།”ཞེས་བཤད།
ཨ་ལི་སེ་ད་ལྟ་ཡོངས་སུ་མགོ་འཐོམས་ཡོད་པས། མོས་ཁྱེའུ་
ཁྱེར་ནས་ནགས་ཚལ་དུ་སོང་།
གློ་བུར་དུ་མོས་ངུར་སྒྲ་ཞིག་ཐོས་ཤིང༌། ལག་གི་ཁྱེའུ་དེ་ཕག་
ཕྲུག་ཅིག་ཏུ་གྱུར་ཡོད་པ་ཤེས། མོས་འཕྲལ་དུ་ཕག་ཕྲུག་དེ་ཐང་
ལ་བཞག་པ་དང༌། དེ་ལྗོན་ཤིང་གི་གསེབ་ལ་བརྒྱུགས།
ཨ་ལི་སེ་མུ་མཐུད་དུ་སོང་བ་ན། སྒོ་ཆུང་ཞིག་ཡོད་པའི་ལྗོན་
ཤིང་ཞིག་གི་གམ་དུ་འབྱོར། མོ་དེའི་ནང་དུ་འཛུལ་བ་ན། རང་
ཉིད་སླར་ཡང་སྒོ་མང་པོ་ཡོད་པའི་སྔར་གྱི་བར་ཁྱམས་དེར་
འབྱོར་ཡོད་པ་ཤེས།
ད་ཐེངས། ཨ་ལི་སེས་ཤེལ་གྱི་ཅོག་ཙེ་ཐོག་ནས་གསེར་གྱི་ལྡེ་
མིག་ཡར་ལངས། དེ་ནས། མོས་ཤ་མོ་ཏོག་ཙམ་ཟོས་ནས་རང་
ཉིད་འཁུམ་པར་བྱས་ཏེ། སྒོ་ཆུང་དེའི་གམ་དུ་སོང༌། ཨ་ལི་སེས་
སྒོ་དེ་ཕྱེ་ནས་ཡིད་དུ་འོང་བའི་སྐྱེད་ཚལ་དུ་མཐའ་མར་གོམ་པ་
སྤོས། སྐྱེད་ཚལ་གྱི་ནང་དུ་ཨ་ལི་སེས་ཤོག་ཤོའི་དབྱིབས་ཅན་གྱི་
ལྡུམ་ར་སྐྱོང་མཁན་གསུམ་གྱིས་རྒྱ་སེ་མེ་ཏོག་དཀར་པོ་ལ་ཚོན་
དམར་པོ་སྐུད་བཞིན་པ་མཐོང་།
ཨ་ལི་སེ་ཧ་ལས་ཏེ། “ཁྱོད་ཚོས་ཅིའི་ཕྱིར་མེ་ཏོག་འདི་དག་
ལ་ཚོན་སྐུད་ཀྱིན་ཡོད་དམ།” ཞེས་དྲིས། ཤོག་ཤོའི་དབྱིབས་ཅན་
གྱི་ལྡུམ་ར་སྐྱོང་མཁན་གཅིག་གིས། “བཙུན་མོས་ང་ཚོར་རྒྱ་སེ་
དམར་པོའི་མེ་ཏོག་ཅིག་ཚུགས་ཤོག་ཅེས་བཀའ་བསྒོས་ཀྱང༌།
ང་ཚོ་ནོར་ནས་རྒྱ་སེ་དཀར་པོ་ཞིག་བཙུགས་པས། ང་ཚོས་འདི་
ལ་ཚོན་དམར་པོ་བསྐུས་ནས་བཙུན་མོའི་ཉེས་ཆད་ལ་གཡོལ་
ཐབས་བྱེད་ཀྱིན་ཡོད།”ཅེས་བཤད།
སྐབས་དེར། སྙིང་གི་བཙུན་མོ་ནི། སྙིང་གི་རྒྱལ་པོ་དང༌། ཁོང་
གཉིས་ཀྱི་འཁོར་གཡོག་དང་བཅས་ལྷན་དུ་འབྱོར།

ལེའུ་བདུན་པ།

སྙིང་གི་བཙུན་མོ་ཨ་ལི་སེ་ལ་དགའ་སྟེ། མོ་སྒོ་གྲུག་གི་རྩེད་
མོ་ལ་བོས། འོན་ཀྱང་།སྒོ་གྲུག་རྩེ་སྐབས། སྤོ་ལོ་དང་དབྱུག་པའི་
ཚབ་ཏུ་ཟེ་མོང་དང་། ཁྲུང་དམར་གསོན་པོ་བཀོལ་བ་མཐོང་
ནས་ཨ་ལི་སེ་ཧ་ལས།
ཅུང་ཙམ་འགོར་རྗེས། བཙུན་མོས་བྱ་རྒོད་ཅིག་ཡོད་པ་དེ་
དང༌། ཨ་ལི་སེ་གཉིས་རུས་སྦལ་ཞིག་ལ་ཐུག་པར་མངགས། རུས་
སྦལ་དེ་ནི་རྒྱུན་དུ་སེམས་སུ་སྡུག་གིས་ཁེངས་ཡོད་པ་ཞིག་ཡིན་
པས། ཁོས་རང་གི་སྐྱོ་སྒྲུང་རྣམས་ཨ་ལི་སེ་ལ་བཤད་པ་དང༌།
མིག་ཟུང་ནས་མཆི་མ་ས་ལ་ལྷུང་།
གློ་བུར་དུ་ཁོ་ཚོས།“གྱོད་ཞིབ་མགོ་འཛུགས་ཀྱིན་འདུག”ཅེས་
པའི་སྐད་ཅིག་རྒྱང་རིང་ནས་ཐོས། ཨ་ལི་སེ་དང་བྱ་རྒོད་གཉིས་
འཕྲལ་དུ་དེའི་ཕྱོགས་སུ་བརྒྱུགས། ཨ་ལི་སེ་ཁྲིམས་ཁང་དུ་འབྱོར་
དུས། དེའི་ནང་དུ་མི་ཚོགས་ཀྱིས་འཚང་ཁ་ཤིག་ཤིག་བྱེད་ཀྱིན་
ཡོད།
སྙིང་གི་རྒྱལ་པོ་དང་བཙུན་མོ་གཉིས་སོ་སོའི་ཁྲི་ཐོག་ལ་
བསྡད་ཡོད། གྱོད་ཞིབ་དེ་ནི། བཙུན་མོའི་བག་ལེབ་བརྐུས་པའི་
སྐོར་ཡིན།
རྒྱལ་པོས། “བློན་ཆེན་གྱིས་ཞུ་གཏུག་ཡི་གེ་ཀློགས།” ཞེས་
བཀའ་བསྒོས། སྐབས་དེར། ཨ་ལི་སེ་སླར་ཡང་ཆེ་རུ་འགྱུར་མགོ་
ཚུགས། མོ་ནི་དཔང་མི་གཉིས་པ་དེ་ཡིན་པས། རྒྱལ་པོས་མོ་ལ།
“ཁྱོད་ཀྱིས་གྱོད་གཞི་འདིའི་སྐོར་ལ་ཅི་ཞིག་ཤེས།”ཞེས་དྲིས།
ཨ་ལི་སེས། “ངས་ཅི་ཡང་མི་ཤེས།”ཞེས་བཤད་པ་ལ། བཙུན་
མོས་སྐད་ཆེན་པོས། “ཐོག་མར་ཉེས་ཆད་གཅོད། ཁྲིམས་ཐག་
རྗེས་ལ་གཅོད། མོའི་མགོ་གཏུབ་ཤོག”ཅེས་བཤད།
ཨ་ལི་སེས་ཀྱང་སྐད་ཆེན་པོས། “ཉོག་བཤད་ཅི་བྱེད། ཁྱོད་ཚོ་
ཤོག་ཤོ་ཙམ་རེད།” ཅེས་བཤད་པས། ཤོག་ཤོ་ཚང་མ་ཡར་ནམ་
ཨ་ལི་མཁར་འཕགས་ནས་མོའི་ཕྱོགས་སུ་ཤུགས་ཀྱིས་འཕུར་ཡོང་།
སེས་མིག་གཉིས་བཙུམས་ཤིང་། སྐར་མ་གཅིག་གི་རྗེས་ནས་མིག་
གཉིས་བགྲད་དུས། རང་ཉིད་ནི་གཅེན་མོའི་འགྲམ་དུ་ཡོད་པ་
མཐོང་། ངོ་མཚར་ཆེ་བའི་ཡུལ་དུ་བྱུང་བའི་དོན་རྐྱེན་དེ་དག་རྨི་
ལམ་ཙམ་རེད།།
